<!DOCTYPE html><html lang="en"><head><meta name="generator" content="Hexo 3.8.0"><meta http-equiv="content-type" content="text/html; charset=utf-8"><meta content="width=device-width, initial-scale=1.0, maximum-scale=1.0, user-scalable=0" name="viewport"><meta content="yes" name="apple-mobile-web-app-capable"><meta content="black-translucent" name="apple-mobile-web-app-status-bar-style"><meta content="telephone=no" name="format-detection"><meta name="description"><title>about | 道</title><link rel="stylesheet" type="text/css" href="/css/prettify.css" media="screen"><link rel="stylesheet" type="text/css" href="/css/style.css?v=0.0.0"><link rel="stylesheet" type="text/css" href="//lib.baomitu.com/normalize/8.0.1/normalize.min.css"><link rel="stylesheet" type="text/css" href="//lib.baomitu.com/pure/1.0.0/pure-min.css"><link rel="stylesheet" type="text/css" href="//lib.baomitu.com/pure/1.0.0/grids-responsive-min.css"><link rel="stylesheet" href="//lib.baomitu.com/font-awesome/4.7.0/css/font-awesome.min.css"><script type="text/javascript" src="//lib.baomitu.com/jquery/3.3.1/jquery.min.js"></script><link rel="icon" mask="" sizes="any" href="/favicon.ico"><link rel="Shortcut Icon" type="image/x-icon" href="/favicon.ico"><link rel="apple-touch-icon" href="/apple-touch-icon.png"><link rel="apple-touch-icon-precomposed" href="/apple-touch-icon.png"><link rel="alternate" type="application/atom+xml" href="/atom.xml"></head><body><div class="body_container"><div id="header"><div class="site-name"><h1 class="hidden">about</h1><a id="logo" href="/.">道</a><p class="description">常无欲以观其妙</p></div><div id="nav-menu"><a href="/."><i class="fa fa-home"> Home</i></a><a href="/archives/"><i class="fa fa-archive"> Archive</i></a><a class="current" href="/about/"><i class="fa fa-user"> About</i></a><a href="/atom.xml"><i class="fa fa-rss"> RSS</i></a></div></div><div class="pure-g" id="layout"><div class="pure-u-1 pure-u-md-3-4"><div class="content_container"><div class="post"><h1 class="post-title">about</h1><div class="post-content"><h1 id="「道-德-經」"><a href="#「道-德-經」" class="headerlink" title="「道 德 經」"></a>「道 德 經」</h1><p>道 可 道 ， 非 常 道 。 名 可 名 ， 非 常 名 。<br>无 名 天 地 之 始 ﹔ 有 名 万 物 之 母 。<br>故 常 无 ， 欲 以 观 其 妙 ﹔ 常 有 ， 欲 以 观 其 徼 。<br>此 两 者 ， 同 出 而 异 名 ， 同 谓 之 玄 。<br>玄 之 又 玄 ， 众 妙 之 门 。</p>
<p>天 下 皆 知 美 之 为 美 ， 斯 恶 已 。<br>皆 知 善 之 为 善 ， 斯 不 善 已 。<br>有 无 相 生 ， 难 易 相 成 ， 长 短 相 形 ，高 下 相 盈 ， 音 声 相 和 ， 前 后 相 随 。恒 也 。<br>是 以 圣 人 处 无 为 之 事 ，行 不 言 之 教 ﹔<br>万 物 作 而 弗 始 ，生 而 弗 有 ， 为 而 弗 恃 ， 功 成 而 不 居 。<br>夫 唯 弗 居 ， 是 以 不 去 。</p>
<p>不 尚 贤 ， 使 民 不 争<br>不 贵 难 得 之 货 ， 使 民 不 为 盗 ﹔<br>不 见 可 欲 ， 使 民 心 不 乱 。<br>是 以 圣 人 之 治 ，<br>虚 其 心 ，实 其 腹 ，<br>弱 其 志 ，强 其 骨 。<br>常 使 民 无 知 无 欲 。<br>使 夫 智 者 不 敢 为 也 。<br>为 无 为 ， 则 无 不 治 。</p>
<p>道 冲 ， 而 用 之 或 不 盈 。<br>渊 兮 ， 似 万 物 之 宗 ﹔ 湛 兮 ， 似 或 存 。<br>吾 不 知 谁 之 子 ， 象 帝 之 先 。</p>
<p>天 地 不 仁 ， 以 万 物 为 刍 狗 ﹔<br>圣 人 不 仁 ， 以 百 姓 为 刍 狗 。<br>天 地 之 间 ， 其 犹 橐 龠 乎 。<br>虚 而 不 屈 ， 动 而 愈 出 。<br>多 言 数 穷 ， 不 如 守 中 。</p>
<p>谷 神 不 死 ， 是 谓 玄 牝 。<br>玄 牝 之 门 ， 是 谓 天 地 根 。<br>绵 绵 若 存 ， 用 之 不 勤 。</p>
<p>天 长 地 久 。<br>天 地 所 以 能 长 且 久 者 ，<br>以 其 不 自 生 ， 故 能 长 生 。<br>是 以 圣 人 后 其 身 而 身 先 ﹔ 外 其 身 而 身 存 。<br>非 以 其 无 私 邪 。故 能 成 其 私 。</p>
<p>上 善 若 水 。<br>水 善 利 万 物 而 不 争 ，<br>处 众 人 之 所 恶 ， 故 几 于 道 。<br>居 善 地 ，心 善 渊 ，<br>与 善 仁 ，言 善 信 ，<br>政 善 治 ， 事 善 能 ，动 善 时 。<br>夫 唯 不 争 ， 故 无 尤 。</p>
<p>持 而 盈 之 ， 不 如 其 已 ﹔<br>揣 而 锐 之 ， 不 可 长 保 。<br>金 玉 满 堂 ， 莫 之 能 守 ﹔<br>富 贵 而 骄 ， 自 遗 其 咎 。<br>功 遂 身 退 ， 天 之 道 也 。</p>
<p>载 营 魄 抱 一 ， 能 无 离 乎 。<br>专 气 致 柔 ， 能 如 婴 儿 乎 。<br>涤 除 玄 鉴 ， 能 无 疵 乎 。<br>爱 国 治 民 ， 能 无 为 乎 。<br>天 门 开 阖 ， 能 为 雌 乎 。<br>明 白 四 达 ， 能 无 知 乎 。</p>
<p>三 十 辐 ， 共 一 毂 ， 当 其 无 ， 有 车 之 用 。<br>埏 埴 以 为 器 ， 当 其 无 ， 有 器 之 用 。<br>凿 户 牖 以 为 室 ， 当 其 无 ， 有 室 之 用 。<br>故 有 之 以 为 利 ， 无 之 以 为 用 。</p>
<p>五 色 令 人 目 盲 ﹔ 五 音 令 人 耳 聋 ﹔ 五 味 令 人 口 爽 ﹔<br>驰 骋 畋 猎 ， 令 人 心 发 狂 ﹔ 难 得 之 货 ， 令 人 行 妨 。<br>是 以 圣 人 为 腹 不 为 目 ， 故 去 彼 取 此 。</p>
<p>宠 辱 若 惊 ， 贵 大 患 若 身 。<br>何 谓 宠 辱 若 惊 。<br>宠 为 下 ， 得 之 若 惊 ， 失 之 若 惊 ， 是 谓 宠 辱 若 惊 。<br>何 谓 贵 大 患 若 身 。<br>吾 所 以 有 大 患 者 ， 为 吾 有 身 ，<br>及 吾 无 身 ， 吾 有 何 患 。<br>故 贵 以 身 为 天 下 ， 若 可 寄 天 下 ﹔<br>爱 以 身 为 天 下 ， 若 可 托 天 下 。</p>
<p>视 之 不 见 ， 名 曰 夷 ﹔<br>听 之 不 闻 ， 名 曰 希 ﹔<br>搏 之 不 得 ， 名 曰 微 。<br>此 三 者 不 可 致 诘 ， 故 混 而 为 一 。<br>其 上 不 皦 ， 其 下 不 昧 。<br>绳 绳 兮 不 可 名 ， 复 归 于无 物 。<br>是 谓 无 状 之 状 ， 无 物 之 象 ， 是 谓 惚 恍 。<br>迎 之 不 见 其 首 ， 随 之 不 见 其 后 。<br>执 古 之 道 ， 以 御 今 之 有 。<br>能 知 古 始 ， 是 谓 道 纪 。</p>
<p>古 之 善 为 道 者 ， 微 妙 玄 通 ， 深 不 可 识 。<br>夫 唯 不 可 识 ， 故 强 为 之 容 ：<br>豫 兮 若 冬 涉 川 ﹔<br>犹 兮 若 畏 四 邻 ﹔<br>俨 兮 其 若 容 ﹔<br>涣 兮 若 冰 之 将 释 ﹔<br>敦 兮 其 若 朴 ﹔<br>旷 兮 其 若 谷 ﹔<br>混 兮 其 若 浊 ﹔<br>澹 兮 其 若 海 ﹔<br>飂 兮 若 无 止 。<br>孰 能 浊 以 静 之 徐 清 。<br>孰 能 安 以 动 之 徐 生 。<br>保 此 道 者 ， 不 欲 盈 。<br>夫 唯 不 盈 ， 故 能 蔽 而 新 成 。</p>
<p>致 虚 极 ， 守 静 笃。<br>万 物 并 作 ， 吾 以 观 复。<br>夫 物 芸 芸 ， 各 复 归 其 根 。<br>归 根 曰 静 ， 静 曰 复 命 。<br>复 命 曰 常 ， 知 常 曰 明 。<br>不 知 常 ， 妄 作 凶 。<br>知 常 容 ， 容 乃 公 ，<br>公 乃 全 ， 全 乃 天 ，<br>天 乃 道 ， 道 乃 久 ， 没 身 不 殆 。</p>
<p>太 上 ， 不 知 有 之 ﹔<br>其 次 ， 亲 而 誉 之 ﹔<br>其 次 ， 畏 之 ﹔<br>其 次 ， 侮 之 。<br>信 不 足 焉 ， 有 不 信 焉 。<br>悠 兮 其 贵 言 。<br>功 成 事 遂 ， 百 姓 皆 谓 ： 「 我 自 然 」 。</p>
<p>大 道 废 ， 有 仁 义 ﹔<br>智 慧 出 ， 有 大 伪 ﹔<br>六 亲 不 和 ， 有 孝 慈 ﹔<br>国 家 昏 乱 ， 有 忠 臣 。</p>
<p>绝 圣 弃 智 ， 民 利 百 倍 ﹔<br>绝 仁 弃 义 ， 民 复 孝 慈 ﹔<br>绝 巧 弃 利 ， 盗 贼 无 有 。<br>此 三 者 以 为 文  不 足 ，故 令 有 所 属 。<br>见 素 抱 朴 ，少 思 寡 欲 ， 绝 学 无 忧 。</p>
<p>唯 之 与 阿 ， 相 去 几 何 。<br>善 之 与 恶 ， 相 去 若 何 。<br>人 之 所 畏 ， 不 可 不 畏 。<br>荒 兮 ， 其 未 央 哉 。<br>众 人 熙 熙 ， 如 享 太 牢 ， 如 春 登 台 。<br>我 独 泊 兮 ， 其 未 兆 ﹔<br>沌 沌 兮 ， 如 婴 儿 之 未 孩 ﹔<br>儽 儽 兮 ， 若 无 所 归 。<br>众 人 皆 有 余 ， 而 我 独 若 遗 。 我 愚 人 之 心 也 哉 。<br>俗 人 昭 昭 ， 我 独 昏 昏 。<br>俗 人 察 察 ， 我 独 闷 闷 。<br>众 人 皆 有 以 ， 而 我 独 顽 且 鄙 。<br>我 独 异 于 人 ， 而 贵 食 母 。</p>
<p>孔 德 之 容 ， 惟 道 是 从 。<br>道 之 为 物 ， 惟 恍 惟 惚 。<br>惚 兮 恍 兮 ， 其 中 有 象 ﹔<br>恍 兮 惚 兮 ， 其 中 有 物 。<br>窈 兮 冥 兮 ， 其 中 有 精 ﹔<br>其 精 甚 真 ， 其 中 有 信 。<br>自 今 及 古 ， 其 名 不 去 ， 以 阅 众 甫 。<br>吾 何 以 知 众 甫 之 状 哉 。 以 此 。</p>
<p>曲 则 全 ， 枉 则 直 ， 洼 则 盈 ，<br>敝 则 新 ， 少 则 得 ， 多 则 惑 。<br>是 以 圣 人 抱 一 为 天 下 式 。<br>不 自 见 ， 故 明 ﹔<br>不 自 是 ， 故 彰 ﹔<br>不 自 伐 ， 故 有 功 ﹔<br>不 自 矜 ， 故 长 。<br>夫 唯 不 争 ， 故 天 下 莫 能 与 之 争 。<br>古 之 所 谓 「 曲 则 全 」 者 ， 岂 虚 言 哉 。<br>诚 全 而 归 之 。</p>
<p>希 言 自 然 。<br>故 飘 风 不 终 朝 ， 骤 雨 不 终 日 。<br>孰 为 此 者 。<br>天 地 。 天 地 尚 不 能 久 ， 而 况 于 人 乎 。<br>故 从 事 于 道 者 ， 同 于 道 ﹔<br>德 者 ， 同 于 德 ﹔ 失 者 ， 同 于 失 。<br>同 于 道 者 ， 道 亦 乐 得 之 ﹔<br>同 于 德 者 ， 德 亦 乐 得 之 ﹔<br>同 于 失 者 ， 失 亦 乐 得 之 。<br>信 不 足 焉 ， 有 不 信 焉 。</p>
<p>企 者 不 立 ﹔ 跨 者 不 行 ﹔<br>自 见 者 不 明 ﹔ 自 是 者 不 彰 ﹔<br>自 伐 者 无 功 ﹔ 自 矜 者 不 长 。<br>其 在 道 也 ， 曰 ： 余 食 赘 形 。<br>物 或 恶 之 ， 故 有 道 者 不 处 。</p>
<p>有 物 混 成 ， 先 天 地 生 。<br>寂 兮 寥 兮 ， 独 立 而 不 改 ，<br>周 行 而 不 殆 ， 可 以 为 天 地 母 。<br>吾 不 知 其 名 ， 强 字 之 曰 道 ， 强 为 之 名 曰 大 。<br>大 曰 逝 ， 逝 曰 远 ， 远 曰 反 。<br>故 道 大 ， 天 大 ， 地 大 ， 人 亦 大 。<br>域 中 有 四 大 ， 而 人 居 其 一 焉 。<br>人 法 地 ， 地 法 天 ， 天 法 道 ， 道 法 自 然 。</p>
<p>重 为 轻 根 ， 静 为 躁 君 。<br>是 以 君 子 终 日 行 不 离 辎 重 。<br>虽 有 荣 观 ， 燕 处 超 然 。<br>奈 何 万 乘 之 主 ， 而 以 身 轻 天 下 。<br>轻 则 失 根 ， 躁 则 失 君 。</p>
<p>善 行 无 辙 迹 ， 善 言 无 瑕 谪 ﹔<br>善 数 不 用 筹 策 ﹔<br>善 闭 无 关 楗 而 不 可 开 ，<br>善 结 无 绳 约 而 不 可 解 。<br>是 以 圣 人 常 善 救 人 ， 故 无 弃 人 ﹔<br>常 善 救 物 ， 故 无 弃 物 。<br>是 谓 袭 明 。<br>故 善 人 者 ， 不 善 人 之 师 ﹔<br>不 善 人 者 ， 善 人 之 资 。<br>不 贵 其 师 ， 不 爱 其 资 ，<br>虽 智 大 迷 ， 是 谓 要 妙 。</p>
<p>知 其 雄 ， 守 其 雌 ， 为 天 下 溪 。<br>为 天 下 溪 ， 常 德 不 离 ， 复 归 于 婴 儿 。<br>知 其 白 ， 守 其黑 ， 为 天 下 式 。<br>为 天 下 式 ， 常 德 不 忒 ， 复 归 于 无 极 。<br>知 其 荣，守 其 辱，为 天 下 谷。<br>为 天 下 谷，常 德 乃 足。<br>复 归 於 朴，朴 散 则 为 器 。<br>圣 人 用 之 ，则 为 官 长 ， 故 大 制 不 割 。</p>
<p>将 欲 取 天 下 而 为 之 ， 吾 见 其 不 得 已 。<br>天 下 神 器 ， 不 可 为 也 ， 不 可 执 也 。<br>为 者 败 之 ， 执 者 失 之 。<br>是 以 圣 人 无 为 ， 故 无 败 ﹔<br>无 执 ， 故 无 失。<br>夫 物 或 行 或 随 ﹔ 或 嘘 或 吹 ﹔<br>或 强 或 羸 ﹔ 或 挫 或 隳 。<br>是 以 圣 人 去 甚 ， 去 奢 ， 去 泰 。</p>
<p>以 道 佐 人 主 者 ， 不 以 兵 强 天 下 。<br>其 事 好 远 。<br>师 之 所 处 ， 荆 棘 生 焉 。<br>大 军 之 后 ， 必 有 凶 年 。<br>善 有 果 而 已 ， 不 以 取 强 。<br>果 而 勿 矜 ， 果 而 勿 伐 ， 果 而 勿 骄 。<br>果 而 不 得 已 ， 果 而 勿 强 。<br>物 壮 则 老 ， 是 谓 不 道 ， 不 道 早 已 。</p>
<p>夫 兵 者 ， 不 祥 之 器 ，<br>物 或 恶 之 ， 故 有 道 者 不 处 。<br>君 子 居 则 贵 左 ， 用 兵 则 贵 右 。<br>兵 者 不 祥 之 器 ， 非 君 子 之 器 ，<br>不 得 已 而 用 之 ， 恬 淡 为 上 。<br>胜 而 不 美 ， 而 美 之 者 ， 是 乐 杀 人 。<br>夫 乐 杀 人 者 ， 则 不 可 得 志 于 天 下 矣 。<br>吉 事 尚 左 ， 凶 事 尚 右 。<br>偏 将 军 居 左 ， 上 将 军 居 右 ，言 以 丧 礼 处 之 。<br>杀 人 之 众 ， 以 悲 哀 泣 之 ， 战 胜 以 丧 礼 处 之 。</p>
<p>道 常 无 名  。<br>朴 虽 小 ， 天 下 莫 能 臣 。<br>侯 王 若 能 守 之 ， 万 物 将 自 宾 。<br>天 地 相 合 ， 以 降 甘 露 ， 民 莫 之 令 而 自 均 。<br>始 制 有 名 ， 名 亦 既 有 ，<br>夫 亦 将 知 止 ， 知 止 可 以 不 殆 。<br>譬 道 之 在 天 下 ， 犹 川 谷 之 于 江 海 。</p>
<p>知 人 者 智 ， 自 知 者 明 。<br>胜 人 者 有 力 ，<br>自 胜 者 强 ，知 足 者 富 。<br>强 行 者 有 志 。<br>不 失 其 所 者 久 。<br>死 而 不 亡 者 寿 。</p>
<p>大 道 泛 兮 ， 其 可 左 右 。<br>万 物 恃 之 以 生 而 不 辞 ， 功 成 而 不 有 。<br>衣 养 万 物 而 不 为 主 。常 无 欲 可 名 于 小 ﹔<br>万 物 归 焉 而 不 为 主 ， 可 名 为 大 。<br>以 其 终 不 自 为 大 ， 故 能 成 其 大 。</p>
<p>执 大 象 ， 天 下 往 。<br>往 而 不 害 ， 安 平 泰 。<br>乐 与 饵 ， 过 客 止 。<br>道 之 出 口 ， 淡 乎 其 无 味 ，<br>视 之 不 足 见 ， 听 之 不 足 闻 ， 用 之 不 足 既 。</p>
<p>将 欲 歙 之 ， 必 故 张 之 ﹔<br>将 欲 弱 之 ， 必 故 强 之 ﹔<br>将 欲 废 之 ， 必 故 兴 之 ﹔<br>将 欲 取 之 ， 必 故 与 之 。<br>是 谓 微 明 。<br>柔 弱 胜 刚 强 。<br>鱼 不 可 脱 于 渊 ， 国 之 利 器 不 可 以 示 人 。</p>
<p>道 常 无 为 而 无 不 为 。<br>侯 王 若 能 守 之 ， 万 物 将 自 化 。<br>化 而 欲 作 ， 吾 将 镇 之 以 无 名 之 朴 。<br> 无 名 之 朴 ， 夫 亦 将 不 欲 。<br>不 欲 以 静 ， 天 下 将 自 定 。</p>
<p>上 德 不 德 ， 是 以 有 德 ﹔<br>下 德 不 失 德 ， 是 以 无 德 。<br>上 德 无 为 而 无 以 为 ﹔<br>下 德 无 为 而 有 以 为 。<br>上 仁 为 之 而 无 以 为 ﹔<br>上 义 为 之 而 有 以 为 。<br>上 礼 为 之 而 莫 之 应 ，<br>则 攘 臂 而 扔 之 。<br>故 失 道 而 后 德 ， 失 德 而 后 仁 ，<br>失 仁 而 后 义 ， 失 义 而 后 礼 。<br>夫 礼 者 ， 忠 信 之 薄 ， 而 乱 之 首 。<br>前 识 者 ， 道 之 华 ， 而 愚 之 始 。<br>是 以 大 丈 夫 处 其 厚 ， 不 居 其 薄 ﹔<br>处 其 实 ， 不 居 其 华 。 故 去 彼 取 此 。</p>
<p>昔 之 得 一 者 ：<br>天 得 一 以 清 ﹔<br>地 得 一 以 宁 ﹔<br>神 得 一 以 灵 ﹔<br>谷 得 一 以 生 ﹔<br>侯 王 得 一 以 为 天 下 贞 。<br>其 致 之 也 ， 谓 天 无 以 清 ， 将 恐 裂 ﹔<br>地 无 以 宁 ， 将 恐 废 ﹔<br>神 无 以 灵 ， 将 恐 歇 ﹔<br>谷 无 以 盈 ， 将 恐 竭 ﹔<br>万 物 无 以 生 ， 将 恐 灭 ﹔<br>侯 王 无 以 贞 ， 将 恐 蹶 。<br>故 贵 以 贱 为 本 ， 高 以 下 为 基 。<br>是 以 侯 王 自 称 孤 、 寡 、 不 谷 。<br>此 非 以 贱 为 本 邪 。 非 乎 。 故 致 誉 无 誉 。<br>是 故 不 欲 琭 琭 如 玉 ， 珞 珞 如 石 。</p>
<p>反 者 道 之 动 ﹔ 弱 者 道 之 用 。<br>天 下 万 物 生 于 有 ， 有 生 于 无 。</p>
<p>上 士 闻 道 ， 勤 而 行 之 ﹔<br>中 士 闻 道 ， 若 存 若 亡 ﹔<br>下 士 闻 道 ， 大 笑 之 。<br>不 笑 不 足 以 为 道 。<br>故 建 言 有 之 ：<br>明 道 若 昧 ﹔进 道 若 退 ﹔夷 道 若 颣 ﹔<br>上 德 若 谷 ﹔广 德 若 不 足 ﹔<br>建 德 若 偷 ﹔质 真 若 渝 ﹔<br>大 白 若 辱 ﹔大 方 无 隅 ﹔<br>大 器 晚 成 ﹔大 音 希 声 ﹔<br>大 象 无 形 ﹔道 隐 无 名 。<br>夫 唯 道 ， 善 贷 且 成 。</p>
<p>道 生 一 ， 一 生 二 ， 二 生 三 ， 三 生 万 物 。<br>万 物 负 阴 而 抱 阳 ， 冲 气 以 为 和 。<br>人 之 所 恶 ， 唯 孤 、 寡 、 不 谷 ， 而 王 公 以 为 称 。<br>故 物 或 损 之 而 益 ， 或 益 之 而 损 。<br>人 之 所 教 ， 我 亦 教 之 。<br>强 梁 者 不 得 其 死 ， 吾 将 以 为 教 父 。</p>
<p>天 下 之 至 柔 ， 驰 骋 天 下 之 至 坚 。<br>无 有 入 无 间 ， 吾 是 以 知 无 为 之 有 益 。<br>不 言 之 教 ， 无 为 之 益 ， 天 下 希 及 之 。</p>
<p>名 与 身 孰 亲 。 身 与 货 孰 多 。 得 与 亡 孰 病 。<br>甚 爱 必 大 费 ﹔ 多 藏 必 厚 亡 。<br>故 知 足 不 辱 ， 知 止 不 殆 ， 可 以 长 久 。</p>
<p>大 成 若 缺 ， 其 用 不 弊 。<br>大 盈 若 冲 ， 其 用 不 穷 。<br>大 直 若 屈 ， 大 巧 若 拙 ， 大 辩 若 讷 。<br>静 胜 躁 ， 寒 胜 热 。 清 静 为 天 下 正 。</p>
<p>天 下 有 道 ， 却 走 马 以 粪 。<br>天 下 无 道 ， 戎 马 生 于 郊 。<br>祸 莫 大 于 不 知 足 ﹔ 咎 莫 大 于 欲 得 。<br>故 知 足 之 足 ， 常 足 矣 。</p>
<p>不 出 户 ， 知 天 下 ﹔ 不 窥 牖 ， 见 天 道 。<br>其 出 弥 远 ， 其 知 弥 少 。<br>是 以 圣 人 不 行 而 知 ， 不 见 而 明 ， 不 为 而 成 。</p>
<p>为 学 日 益 ， 为 道 日 损 。<br>损 之 又 损 ， 以 至 于 无 为 。<br>无 为 而 无 不 为 。<br>取 天 下 常 以 无 事 ， 及 其 有 事 ， 不 足 以 取 天 下 。</p>
<p>圣 人 常 无 心 ， 以 百 姓 心 为 心 。<br>善 者 ， 吾 善 之 ﹔ 不 善 者 ， 吾 亦 善 之 ﹔ 德 善 。<br>信 者 ， 吾 信 之 ﹔ 不 信 者 ， 吾 亦 信 之 ﹔ 德 信 。<br>圣 人 在 天 下 ， 歙 歙 焉 ， 为 天 下 浑 其 心 ，<br>百 姓 皆 注 其 耳 目 ， 圣 人 皆 孩 之 。</p>
<p>出 生 入 死 。<br>生 之 徒 ， 十 有 三 ﹔<br>死 之 徒 ， 十 有 三 ﹔<br>人 之 生 ， 动 之 于 死 地 ， 亦 十 有 三 。<br>夫 何 故 ，以 其 生 之 厚 。<br>盖 闻 善 摄 生 者 ， 路 行 不 遇 兕 虎 ， 入 军 不 被 甲 兵 ﹔<br>兕 无 所 投 其 角 ， 虎 无 所 用 其 爪 ， 兵 无 所 容 其 刃 。<br>夫 何 故 ，以 其 无 死 地 。</p>
<p>道 生 之 ， 德 畜 之 ，<br>物 形 之 ， 势 成 之 。<br>是 以 万 物 莫 不 尊 道 而 贵 德 。<br>道 之 尊 ， 德 之 贵 ， 夫 莫 之 命 而 常 自 然 。<br>故 道 生 之 ， 德 畜 之 ﹔<br>长 之 育 之 ﹔ 成 之 熟 之 ﹔ 养 之 覆 之 。<br>生 而 不 有 ， 为 而 不 恃 ，<br>长 而 不 宰 。 是 谓 玄 德 。</p>
<p>天 下 有 始 ， 以 为 天 下 母 。<br>既 得 其 母 ， 以 知 其 子 ，<br>复 守 其 母 ， 没 身 不 殆 。<br>塞 其 兑 ， 闭 其 门 ， 终 身 不 勤 。<br>开 其 兑 ， 济 其 事 ， 终 身 不 救 。<br>见 小 曰 明 ， 守 柔 曰 强 。<br>用 其 光 ， 复 归 其 明 ，<br>无 遗 身 殃 ﹔ 是 为 袭 常 。</p>
<p>使 我 介 然 有 知 ， 行 于 大 道 ， 唯 施 是 畏 。<br>大 道 甚 夷 ， 而 人 好 径 。<br>朝 甚 除 ， 田 甚 芜 ， 仓 甚 虚 ﹔<br>服 文 采 ， 带 利 剑 ， 厌 饮 食 ，<br>财 货 有 余 ﹔ 是 为 盗 夸 。<br>非 道 也 哉 。</p>
<p>善 建 者 不 拔 ，<br>善 抱 者 不 脱 ， 子 孙 以 祭 祀 不 辍 。<br>修 之 于 身 ， 其 德 乃 真 ﹔<br>修 之 于 家 ， 其 德 乃 余 ﹔<br>修 之 于 乡 ， 其 德 乃 长 ﹔<br>修 之 于 邦 ， 其 德 乃 丰 ﹔<br>修 之 于 天 下 ， 其 德 乃 普 。<br>故 以 身 观 身 ，以 家 观 家 ，以 乡 观 乡 ，以 邦 观 邦 ， 以 天 下 观 天 下 。<br>吾 何 以 知 天 下 然 哉 。 以 此 。</p>
<p>含 「 德 」 之 厚 ， 比 于 赤 子 。<br>毒 虫 不 螫 ， 猛 兽 不 据 ， 攫 鸟 不 搏 。<br>骨 弱 筋 柔 而 握 固 。<br>未 知 牝 牡 之 合 而 峻 作 ， 精 之 至 也 。<br>终 日 号 而 不 嗄 ， 和 之 至 也 。<br>知 和 曰 「 常 」 ，知 常 曰 「 明 」 。<br>益 生 曰 祥 。 心 使 气 曰 强 。<br>物 壮 则 老 ， 谓 之 不 道 ， 不 道 早 已 。</p>
<p>知 者 不 言 ， 言 者 不 知 。<br>挫 其 锐 ， 解 其 纷 。<br>和 其 光 ，同 其 尘 ， 是 谓 「 玄 同 」 。<br>故 不 可 得 而 亲 ， 不 可 得 而 疏 ﹔<br>不 可 得 而 利 ， 不 可 得 而 害 ﹔<br>不 可 得 而 贵 ， 不 可 得 而 贱 。 故 为 天 下 贵 。</p>
<p>以 正 治 国 ， 以 奇 用 兵 ， 以 无 事 取 天 下 。<br>吾 何 以 知 其 然 哉 。 以 此 ：<br>天 下 多 忌 讳 ， 而 民 弥 贫 ﹔<br>人 多 利 器 ， 国 家 滋 昏 ﹔<br>人 多 伎 巧 ， 奇 物 滋 起 ﹔<br>法 令 滋 彰 ， 盗 贼 多 有 。<br>故 圣 人 云 ：<br>「 我 无 为 ， 而 民 自 化 ﹔<br>我 好 静 ， 而 民 自 正 ﹔<br>我 无 事 ， 而 民 自 富 ﹔<br>我 无 欲 ， 而 民 自 朴 。 」</p>
<p>其 政 闷 闷 ， 其 民 淳 淳 ﹔<br>其 政 察 察 ， 其 民 缺 缺 。<br>祸 兮 福 之 所 倚 ， 福 兮 祸 之 所 伏 。<br>孰 知 其 极 。 其 无 正 也 。<br>正 复 为 奇 ， 善 复 为 妖 。<br>人 之 迷 ， 其 日 固 久 。<br>是 以 圣 人 方 而 不 割 ， 廉 而 不 刿 ，直 而 不 肆 ， 光 而 不 耀 。</p>
<p>治 人 事 天 ， 莫 若 啬 。<br>夫 唯 啬 ， 是 谓 早 服 ﹔<br>早 服 谓 之 重 积 德 ﹔ 重 积 德 则 无 不 克 ﹔<br>无 不 克 则 莫 知 其 极 ﹔ 莫 知 其 极 ， 可 以 有 国 ﹔<br>有 国 之 母 ， 可 以 长 久 ﹔<br>是 谓 深 根 固 柢 ， 长 生 久 视 之 道 。</p>
<p>治 大 国 ， 若 烹 小 鲜 。<br>以 道 莅 天 下 ， 其 鬼 不 神 ﹔<br>非 其 鬼 不 神 ， 其 神 不 伤 人 ﹔<br>非 其 神 不 伤 人 ， 圣 人 亦 不 伤 人 。<br>夫 两 不 相 伤 ， 故 德 交 归 焉 。</p>
<p>大 邦 者 下 流 ， 天 下 之 交 ，天 下 之 牝  。<br>牝 常 以 静 胜 牡 ， 以 静 为 下 。<br>故 大 邦 以 下 小 邦 ， 则 取 小 邦 ﹔<br>小 邦 以 下 大 邦 ， 则 取 大 邦 。<br>故 或 下 以 取 ， 或 下 而 取 。<br>大 邦 不 过 欲 兼 畜 人 ，<br>小 邦 不 过 欲 入 事 人 。<br>夫 两 者 各 得 所 欲 ， 大 者 宜 为 下 。</p>
<p>道 者 万 物 之 奥 。 善 人 之 宝 ， 不 善 人 之 所 保 。<br>美 言 可 以 市 尊 ， 美 行 可 以 加 人 。<br>人 之 不 善 ， 何 弃 之 有 。<br>故 立 天 子 ， 置 三 公 ，<br>虽 有 拱 璧 以 先 驷 马 ，不 如 坐 进 此 道 。<br>古 之 所 以 贵 此 道 者 何 。<br>不 曰 ： 求 以 得 ， 有 罪 以 免 邪 。 故 为 天 下 贵 。</p>
<p>为 无 为 ， 事 无 事 ， 味 无 味 。<br>图 难 于 其 易 ， 为 大 于 其 细 ﹔<br>天 下 难 事 ， 必 作 于 易 ，<br>天 下 大 事 ， 必 作 于 细 。<br>是 以 圣 人 终 不 为 大 ， 故 能 成 其 大 。<br>夫 轻 诺 必 寡 信 ， 多 易 必 多 难 。<br>是 以 圣 人 犹 难 之 ， 故 终 无 难 矣 。</p>
<p>其 安 易 持 ， 其 未 兆 易 谋 。<br>其 脆 易 泮 ， 其 微 易 散 。<br>为 之 于 未 有 ， 治 之 于 未 乱 。<br>合 抱 之 木 ， 生 于 毫 末 ﹔<br>九 层 之 台 ， 起 于 累 土 ﹔<br>千 里 之 行 ， 始 于 足 下。<br>民 之 从 事 ， 常 于 几 成 而 败 之 。<br>慎 终 如 始 ， 则 无 败 事 。</p>
<p>古 之 善 为 道 者 ， 非 以 明 民 ， 将 以 愚 之 。<br>民 之 难 治 ， 以 其 智 多 。<br>故 以 智 治 国 ， 国 之 贼 ﹔<br>不 以 智 治 国 ， 国 之 福 。<br>知 此 两 者 亦 稽 式 。<br>常 知 稽 式 ， 是 谓 「 玄 德 」 。<br>「 玄 德 」 深 矣 ， 远 矣 ， 与 物 反 矣 ， 然 后 乃 至 大 顺 。</p>
<p>江 海 之 所 以 能 为 百 谷 王 者 ，<br>以 其 善 下 之 ， 故 能 为 百 谷 王 。<br>是 以 圣 人 欲 上 民 ， 必 以 言 下 之 ﹔<br>欲 先 民 ， 必 以 身 后 之 。<br>是 以 圣 人 处 上 而 民 不 重 ， 处 前 而 民 不 害 。<br>是 以 天 下 乐 推 而 不 厌 。<br>以 其 不 争 ， 故 天 下 莫 能 与 之 争 。</p>
<p>天 下 皆 谓 我 道 大 ， 似 不 肖 。<br>夫 唯 大 ， 故 似 不 肖 。<br>若 肖 ， 久 矣 其 细 也 夫 。<br>我 有 三 宝 ， 持 而 保 之 。<br>一 曰 慈 ，二 曰 俭 ，<br>三 曰 不 敢 为 天 下 先 。<br>慈 故 能 勇 ﹔ 俭 故 能 广 ﹔<br>不 敢 为 天 下 先 ， 故 能 成 器 长 。<br>今 舍 慈 且 勇 ﹔ 舍 俭 且 广 ﹔<br>舍 后 且 先 ﹔ 死 矣 。<br>夫 慈 以 战 则 胜 ， 以 守 则 固 。<br>天 将 救 之 ， 以 慈 卫 之 。</p>
<p>善 为 士 者 ， 不 武 ﹔<br>善 战 者 ， 不 怒 ﹔<br>善 胜 敌 者 ， 不 与 ﹔<br>善 用 人 者 ， 为 之 下 。<br>是 谓 不 争 之 德 ，<br>是 谓 用 人 之 力 ，<br>是 谓 配 天 古 之 极 。</p>
<p>用 兵 有 言 ：<br>「 吾 不 敢 为 主 ， 而 为 客 ﹔<br>不 敢 进 寸 ， 而 退 尺 。 」<br>是 谓 行 无 行 ﹔ 攘 无 臂 ﹔<br>扔 无 敌 ﹔ 执 无 兵 。<br>祸 莫 大 于 轻 敌 ， 轻 敌 几 丧 吾 宝 。<br>故 抗 兵 相 若 ， 哀 者 胜 矣 。</p>
<p>吾 言 甚 易 知 ， 甚 易 行 。<br>天 下 莫 能 知 ， 莫 能 行 。<br>言 有 宗 ， 事 有 君 。<br>夫 唯 无 知 ， 是 以 不 我 知 。<br>知 我 者 希 ， 则 我 者 贵 。<br>是 以 圣 人 被 褐 而 怀 玉 。</p>
<p>知 不 知 ， 尚 矣 ﹔<br>不 知 知 ， 病 也 。<br>圣 人 不 病 ， 以 其 病 病 。<br>夫 唯 病 病 ， 是 以 不 病 。</p>
<p>民 不 畏 威 ，则 大 威 至 。<br>无 狎 其 所 居 ，无 厌 其 所 生 。<br>夫 唯 不 厌 ，是 以 不 厌 。<br>是 以 圣 人 自 知 不 自 见 ﹔<br>自 爱 不 自 贵 。故 去 彼 取 此 。</p>
<p>勇 于 敢 则 杀 ， 勇 于 不 敢 则 活 。<br>此 两 者 ， 或 利 或 害 。<br>天 之 所 恶 ， 孰 知 其 故 。<br>天 之 道 ，不 争 而 善 胜 ， 不 言 而 善 应 ，不 召 而 自 来 ， 繟 然 而 善 谋 。<br>天 网 恢 恢 ， 疏 而 不 失 。</p>
<p>民 不 畏 死 ， 奈 何 以 死 惧 之 。<br>若 使 民 常 畏 死 ， 而 为 奇 者 ，<br>吾 得 执 而 杀 之 ， 孰 敢 。<br>常 有 司 杀 者 杀 。<br>夫 代 司 杀 者 杀 ， 是 谓 代 大 匠 斲 ，<br>夫 代 大 匠 斲 者 ， 希 有 不 伤 其 手 矣 。</p>
<p>民 之 饥 ， 以 其 上 食 税 之 多 ， 是 以 饥 。<br>民 之 难 治 ， 以 其 上 之 有 为 ， 是 以 难 治 。<br>民 之 轻 死 ， 以 其 上 求 生 之 厚 ， 是 以 轻 死 。<br>夫 唯 无 以 生 为 者 ， 是 贤 于 贵 生 。</p>
<p>人 之 生 也 柔 弱 ， 其 死 也 坚 强 。<br>草 木 之 生 也 柔 脆 ， 其 死 也 枯 槁 。<br>故 坚 强 者 死 之 徒 ， 柔 弱 者 生 之 徒 。<br>是 以 兵 强 则 灭 ， 木 强 则 折 。<br>强 大 处 下 ， 柔 弱 处 上 。</p>
<p>天 之 道 ， 其 犹 张 弓 欤 。<br>高 者 抑 之 ， 下 者 举 之 ﹔<br>有 余 者 损 之 ， 不 足 者 补 之 。<br>天 之 道 ， 损 有 余 而 补 不 足 。<br>人 之 道 ， 则 不 然 ， 损 不 足 以 奉 有 余 。<br>孰 能 有 余 以 奉 天 下 ， 唯 有 道 者 。<br>是 以 圣 人 为 而 不 恃 ， 功 成 而 不 处 ， 其 不 欲 见 贤 。</p>
<p>天 下 莫 柔 弱 于 水 ， 而 攻 坚 强 者 莫 之 能 胜 ， 以 其 无 以 易 之 。<br>弱 之 胜 强 ， 柔 之 胜 刚 ，<br>天 下 莫 不 知 ， 莫 能 行 。<br>是 以 圣 人 云 ：<br>「 受 国 之 垢 ， 是 谓 社 稷 主 ﹔<br>受 国 不 祥 ， 是 为 天 下 王 。 」<br>正 言 若 反 。</p>
<p>和 大 怨 ， 必 有 余 怨 ﹔<br>报 怨 以 德 ， 安 可 以 为 善 。<br>是 以 圣 人 执 左 契 ， 而 不 责 于 人 。<br>有 德 司 契 ， 无 德 司 彻 。<br>天 道 无 亲 ， 常 与 善 人 。</p>
<p>小 国 寡 民 。<br>使 有 什 伯 之 器 而 不 用 ﹔<br>使 民 重 死 而 不 远 徙 。<br>虽 有 舟 舆 ， 无 所 乘 之 ，<br>虽 有 甲 兵 ， 无 所 陈 之 。<br>使 民 复 结 绳 而 用 之 。<br>甘 其 食 ， 美 其 服 ， 安 其 居 ， 乐 其 俗 。<br>邻 国 相 望 ， 鸡 犬 之 声 相 闻 ，<br>民 至 老 死 ， 不 相 往 来 。</p>
<p>信 言 不 美 ， 美 言 不 信 。<br>善 者 不 辩 ， 辩 者 不 善 。<br>知 者 不 博 ， 博 者 不 知 。<br>圣 人 不 积 ， 既 以 为 人 己 愈 有 ，<br>既 以 与 人 己 愈 多 。<br>天 之 道 ， 利 而 不 害 ﹔<br>圣 人 之 道 ， 为 而 不 争 。</p>
</div></div></div></div><div class="pure-u-1-4 hidden_mid_and_down"><div id="sidebar"><div class="widget"><form class="search-form" action="//www.google.com/search" method="get" accept-charset="utf-8" target="_blank"><input type="text" name="q" maxlength="20" placeholder="Search"><input type="hidden" name="sitesearch" value="http://yoursite.com"></form></div><div class="widget"><div class="widget-title"><i class="fa fa-folder-o"> Categories</i></div><ul class="category-list"><li class="category-list-item"><a class="category-list-link" href="/categories/bash/">bash</a></li><li class="category-list-item"><a class="category-list-link" href="/categories/kubernetes/">kubernetes</a></li></ul></div><div class="widget"><div class="widget-title"><i class="fa fa-star-o"> Tags</i></div><div class="tagcloud"><a href="/tags/CA/" style="font-size: 15px;">CA</a> <a href="/tags/SSL/" style="font-size: 15px;">SSL</a> <a href="/tags/etcd/" style="font-size: 15px;">etcd</a> <a href="/tags/k8s/" style="font-size: 15px;">k8s</a> <a href="/tags/linux/" style="font-size: 15px;">linux</a> <a href="/tags/bash/" style="font-size: 15px;">bash</a> <a href="/tags/nodes/" style="font-size: 15px;">nodes</a></div></div><div class="widget"><div class="widget-title"><i class="fa fa-file-o"> Recent</i></div><ul class="post-list"><li class="post-list-item"><a class="post-list-link" href="/2019/03/25/Base-test-compare/">Bash test&compare</a></li><li class="post-list-item"><a class="post-list-link" href="/2019/01/17/kubernetes-节点管理/">kubernetes 节点管理</a></li><li class="post-list-item"><a class="post-list-link" href="/2019/01/06/kube-apiserver启动失败之etcd配置/">kube-apiserver启动失败之etcd配置</a></li><li class="post-list-item"><a class="post-list-link" href="/2019/01/05/kubernetes-with-ca/">Kubernetes with CA</a></li><li class="post-list-item"><a class="post-list-link" href="/2019/01/01/cfssl-config-sample/">cfssl-config-sample</a></li><li class="post-list-item"><a class="post-list-link" href="/2018/12/31/k8s-cfssl-deployment/">k8s-cfssl-deployment</a></li><li class="post-list-item"><a class="post-list-link" href="/2018/12/30/Concepts-about-Certification/">Concepts about Certification</a></li></ul></div><div class="widget"><div class="widget-title"><i class="fa fa-external-link"> Links</i></div><ul></ul><a href="http://www.example1.com/" title="site-name1" target="_blank">site-name1</a><ul></ul><a href="http://www.example2.com/" title="site-name2" target="_blank">site-name2</a><ul></ul><a href="http://www.example3.com/" title="site-name3" target="_blank">site-name3</a></div></div></div><div class="pure-u-1 pure-u-md-3-4"><div id="footer">Copyright © 2019 <a href="/." rel="nofollow">道.</a> Powered by<a rel="nofollow" target="_blank" href="https://hexo.io"> Hexo.</a><a rel="nofollow" target="_blank" href="https://github.com/tufu9441/maupassant-hexo"> Theme</a> by<a rel="nofollow" target="_blank" href="https://github.com/pagecho"> Cho.</a></div></div></div><a class="show" id="rocket" href="#top"></a><script type="text/javascript" src="/js/totop.js?v=0.0.0" async></script><script type="text/javascript" src="//lib.baomitu.com/fancybox/3.5.2/jquery.fancybox.min.js" async></script><script type="text/javascript" src="/js/fancybox.js?v=0.0.0" async></script><link rel="stylesheet" type="text/css" href="//lib.baomitu.com/fancybox/3.5.2/jquery.fancybox.min.css"><script type="text/javascript" src="/js/prettify.js"></script><script type="text/javascript" src="/js/codeblock-resizer.js?v=0.0.0"></script><script type="text/javascript" src="/js/smartresize.js?v=0.0.0"></script></div></body></html>